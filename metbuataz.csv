,summary,category,content
0,181 avtobus yeni nəqliyyat mübadilə mərkəzindən hərəkət edəcək,Ölkə,"Bu gündən 12 müntəzəm marşrut xətti üzrə 181 avtobus “Gənclik” metrostansiyasının yanında yaradılan yeni nəqliyyat mübadilə mərkəzindən hərəkət edəcək.Metbuat.az xəbər verir ki, Azərbaycan Yerüstü Nəqliyyat Agentliyi (AYNA) tərəfindən əhaliyə keyfiyyətli ictimai nəqliyyat xidmətlərinin göstərilməsi məqsədilə “Gənclik” metrostansiyasının yanında sərnişinlərin rahat gediş-gəlişinin təmin edilməsi üçün yeni nəqliyyat mübadilə mərkəzi yaradılıb. Tofiq Bəhramov adına Respublika Stadionunun qarşısında müvafiq nəqliyyat infrastrukturu qurulub. Müntəzəm marşrut avtobusları üçün dayanacaq məntəqələri quraşdırılıb. Dayanacaqda marşrut sxemi və lövhələr yerləşdirilib. İşıq dirəkləri yeniləri ilə əvəzlənib, yeni yol salınıb, yol nişanları quraşdırılıb və nişanlanma xətləri çəkilib. Avtobusların hərəkət etməsi üçün təhlükəsizlik adacığında zolaq təşkil olunub. “Gənclik Mall” ticarət mərkəzinin yeraltı parkinqinin girişində svetofor quraşdırılıb.Yeni HUB sərnişinlərin rahatlığı və təhlükəsizliyi, avtobuslar üçün nəqliyyat şəraitinin yaxşılaşdırılması ilə yanaşı, Fətəli Xan Xoyski küçəsində yaranan sıxlıq və tıxac hallarının azaldılmasına da töhfə verəcək."
1,“Qarabağ” – “Neftçi” oyununun vaxtı bəlli oldu,İdman,"Azərbaycan kubokunda 1/2 final mərhələsinin cavab oyunlarının təqvimi müəyyənləşib.Metbuat.az xəbər verir ki, bunu PFL-in mətbuat xidməti açıqlayıb.Qarşılaşmalar eyni gündə baş tutacaq. Hər iki görüş “CBC Sport” kanalı vasitəsilə canlı yayımlanacaq.Azərbaycan kuboku
1/2 final, cavab oyunları
24 aprel (çərşənbə)
“Qəbələ” – “Zirə”
Qəbələ şəhər stadionu, 17:00“Qarabağ” – “Neftçi”
Tofiq Bəhramov adına Respublika Stadionu, 20:00"
2,"""Crocus""a görə 9 nəfər bu ölkədə saxlanıldı",Dünya,"Rusiyada “Crocus City Hall” konsert salonunda törədilən terror aktı ilə bağlı Tacikistanda 9 nəfər saxlanılıb.Metbuat.az xəbər verir ki, bununla bağlı məlumat rus Teleqram kanallarında paylaşılıb. Məlumata görə, şübhəlilər terrorçulardan ikisinin yaşadığı Vəhdət şəhərində saxlanılıb. Onlar terrora görə məsuliyyəti üzərinə götürən İŞİD-in “Vilayəti-Xorasan” qolu ilə əlaqədə şübhəli bilinirlər.Qeyd edək ki, “Crocus City Hall” konsert zalında martın 22-də terror aktı törədilib."
3,Azərbaycan Premyer Liqasında iki turun təqvimi açıqlandı,İdman,"Azərbaycan Premyer Liqasında iki turun təqvimi açıqlanıb.Metbuat.az xəbər verir ki, XXXI və XXXII turlarda keçiriləcək oyunların vaxtı və yeri müəyyənləşib.XXXI tur 19-21 aprel, XXXII tur isə 27-29 aprel tarixlərində təşkil olunacaq.XXXI tur19 aprel (cümə)16:30. “Turan Tovuz” – “Sumqayıt”Tovuz şəhər stadionu20 aprel (şənbə)16:30. “Qarabağ” – “Qəbələ”Tofiq Bəhramov adına Respublika Stadionu19:00. “Zirə” – “Neftçi”Zirə İdman Kompleksinin stadionu21 aprel (bazar)16:30. “Kəpəz” – “Sabah”Tovuz şəhər stadionu19:00. “Araz-Naxçıvan” – “Səbail”“Liv Bona Dea Arena”XXXII tur27 aprel (şənbə)18:00. “Sabah” – “Səbail”“Bank Respublika Arena”28 aprel (bazar)15:30. “Qəbələ” – “Kəpəz”Qəbələ şəhər stadionu17:45. “Neftçi” – “Turan Tovuz”“Neftçi Arena”20:00. “Sumqayıt” – “Qarabağ”Mehdi Hüseynzadə adına Sumqayıt şəhər stadionu29 aprel (bazar ertəsi)19:00. “Zirə” – “Araz-Naxçıvan”Zirə İdman Kompleksinin stadionu"
4,Ağrıkəsici olan ən yaxşı 5 qida,Sağlamlıq,"Bəzi bitkilər və meyvələr min illərdir təbii ağrıkəsici kimi istifadə olunur.Metbuat.az xarici mediaya istinadən təbii ağrıkəsici olan meyvə və bitkiləri təqdim edir:Zəncəfil - 2 min ildir həzm sistemini sakitləşdirdiyi bilinən zəncəfil eyni zamanda təsirli ağrı kəsicidir. Zəncəfil, oynaqların ağrıları və menstrual kramplar da daxil olmaqla, artrit ağrıları ilə mübarizə aparan təbii bitkidir.Albalı - albalıdakı antosiyanin adlanan yüksək miqdarda antioksidantlar albalıların ağrı ilə mübarizə gücünün açarıdır. Araşdırmalar göstərib ki, albalı şirəsi idman edən kişilərdə əzələ zədələnməsi əlamətlərini azaldır.Nanə - nanə yağı qıcıqlanmış bağırsaq sindromunun əlaməti olan ağrılı krampları, qazı və şişkinliyi aradan qaldırır.Qoz - tərkibindəki yüksək miqdarda ""omeqa-3"" yağ turşuları ilə beyin və ürək sağlamlığı ilə yanaşı ağrılara da faydalıdır. Müntəzəm olaraq qoz istehlakı əzələ və oynaq ağrılarına qarşı təsirlidir.Sarımsaq - Diş və baş ağrılarına yaxşı təsir edən sarımsaq təbii antibiotik kimi tanınır. Gündə 2-3 diş sarımsaq ümumiyyətlə əzələ və sümük ağrılarını azaldır."
5,"""Mançester Yunayted""dən sürpriz həmlə - Arda üçün böyük şans yaranır",İdman,"İngilis iş adamı Cim Ratkliffin ""Mançester Yunayted"" ortaq olmasından sonra klub yeni transferlər reallaşdırmaq üçün hərəkətə keçib.Metbuat.az xəbər verir ki, ""Mançester Yunayted""in siyahısında ""Real Madrid""də icarə əsasında çıxış edən Xoselu da var. “Relevo”nun məlumatına görə, futbolçunun transfer hüququ “Espanyol”da olduğu üçün ""Mançester Yunayted"" “Espanyol”u razı salmalıdır. ""Mançester Yunayted"" rəhbərliyi hesab edir ki, hücumçu əvvəllər İngiltərə çempionatında oynadığı üçün kluba uyğunlaşmaqda çətinlik çəkməyəcək. Xoselunun “Real Madrid”dən getməsi Arda Gülerin heyətə düşmə imkanını daha da artıracaq.Qeyd edək ki, “Real Madrid”də ümumilikdə 40 matça çıxan ispaniyalı hücumçu 15 dəfə fərqlənib, 3 dəfə məhsuldar ötürmə edib."
6,Zaminin məsuliyyətinə dair dəyişiklik edildi,Ölkə,"Azərbaycanda zaminin məsuliyyəti borclunun öldüyü gündən mirasın qəbul edildiyi günədək müddətdə dayandırılacaq.Metbuat.az xəbər verir ki, bu barədə məsələ Milli Məclisin bu gün keçirilən iclasında müzakirəyə çıxarılan Mülki Məcəlləyə təklif edilən dəyişiklikdə əksini tapıb.Dəyişikliyə əsasən, zaminlik müqaviləsi ilə təmin edilmiş öhdəlik üzrə zamin subsidiar məsuliyyəti nəzərdə tutulduğu halda, zaminin məsuliyyəti borclunun öldüyü gündən mirasın qəbul edildiyi günədək müddətdə dayandırılması təklif edilir.Qeyd edək ki, Mülki Məcəlləyə əsasən, zaminlik müqaviləsi üzrə zamin başqa şəxsin kreditoru qarşısında həmin şəxsin öz öhdəliyini tamamilə və ya hissə-hissə icra etməsi üçün məsuliyyəti öz üzərinə götürür. Zaminlik müqaviləsi gələcəkdə yaranacaq öhdəliyin təmin edilməsi üçün də bağlana bilər. Zaminlik müqaviləsi yazılı formada bağlanmalıdır. Yazılı formaya riayət edilməməsi zaminlik müqaviləsinin etibarsızlığına səbəb olur.
Müzakirələrdən sonra layihə səsverməyə qoyularaq birinci oxunuşda qəbul edilib."
7,Faciəvi şəkildə ölən ata və oğulun görüntüsü - FOTO,Ölkə,"Xəbər verdiyimiz kimi, martın 28-də Lənkəran şəhərinin Sütəmurdov kəndi ərazisində Ə.Sədiyarovun idarə etdiyi ""Mercedes"", Z.Kərimovun idarə etdiyi ""VAZ 2109"" və D.Səfərlinin idarə etdiyi ""Chevrolet"" markalı avtomobillər toqquşublar. Nəticədə ""VAZ 2109"" markalı avtomobilin sürücüsü və oğlu C.Kərimov hadisə yerində ölüblər.Metbuat.az hadisədə ölən şəxslərin görüntüsünü əldə edib.Həmin fotoları təqdim edirik:"
8,"Taksilərlə bağlı qərar ""Prius""ları ucuzlaşdıracaq? – AÇIQLAMA",Gündəm,"Xəbər verdiyimiz kimi, Nazirlər Kabineti qərarına əsasən, Dövlət qeydiyyat şəhadətnaməsində göstərilən buraxılış tarixindən 15 ildən artıq müddət keçən avtomobil nəqliyyatı vasitələri taksi fəaliyyəti göstərən minik avtomobilləri ilə sərnişin daşımalarında istifadə olunmayacaq.Bu qərarın buraxılış ili köhnə olan avtomobillərə, xüsusən də ""Toyota Prius"" markalı avtomobillərinin qiymətinə təsir edəcəyi gözlənilir.Məsələ barədə Metbuat.az-a açıqlama verən nəqliyyat üzrə ekspert Eldəniz Cəfərli bildirib ki, bu qərar ümumiyyətlə avtomobil bazarına təsir edəcək qərar deyil:“Hesab edirəm ki, təsir olsa da bu çox minimal səviyyədə hiss edilə bilər. Bu barədə indi danışmaq çox tezdir. Bildiyiniz kimi, taksi fəaliyyəti ilə məşğul olan insanlara möhlət verilib. Qərara əsasən, iyul ayının birinə qədər taksi fəaliyyəti ilə məşğul olan insanlar həmin avtomobilləri qeydiyyatdan keçirə biləcəklər. Ümumiyyətlə, bazara təsir edən və qiymətlərin dəyişməsinə səbəb olan amillər başqadır”.Ekspert onu da qeyd edib ki, qərarda əsas məqsəd taksi xidmətini daha keyfiyyətli və təhlükəsiz etməkdir.Qeyd edək ki, yeni qərardan sonra bazarda satışa çıxarılan “Prius” markalı avtomobillərin sayı kəskin artıb. Bəzi məlumatlara görə, taksipark sahibləri hətta toplu şəkildə ucuz qiymətə sadalanan markadan olan avtomobilləri satışa çıxarıblar.Gülbəniz Hüseynli / Metbuat.az"
9,"Pensiya yaşının azaldılması yox, artırılması müzakirə edilməlidir - Deputat",Ölkə,"“Burada pensiya yaşının azaldılması ilə bağlı geniş müzakirə gedir, lakin dünyanın heç bir ölkəsində pensiya yaşının azaldılmasına qanunvericilik səviyyəsində baxılmır”.Metbuat.az xəbər verir ki, bu fikirləri deputat Musa Quliyev Milli Məclisin plenar iclasında bildirib.Millət vəkili qeyd edib ki, əksinə pensiya yaşının yüksəldilməsi müzakirə edilir: “Çünki uzun ömür artır. Hazırda Azərbaycanda 1 milyon 100 min pensiyaçı var. 6 ildən sonra pensiyaçıların sayı 1 milyon 300 min, 2040-ci ildə 1 milyon 600 min nəfər olacaq. Yəni insan ömrü uzanır”.M.Quliyev vurğulayıb ki, biz muzdlu qaydada çalışan insanların sayını artırmalıyıq: “5 milyon 300 min iqtisadi fəal əhali var, yalnız 1 milyon 700 min nəfəri muzdlu qaydada əmək müqaviləsi bağlayıb əməklə məşğuldur”."
10,Milli Məclisin növbəti plenar iclasının vaxtı açıqlandı,Siyasət,"Milli Məclisin növbəti iclasının tarixi məlum olub.Metbuat.az xəbər verir ki, bu barədə spiker Sahibə Qafarova məlumat verib.Milli Məclisin növbəti iclası aprelin 5-də keçiriləcək."
11,Bu halda ipotekaya xitam veriləcək - YENİLİK,Sosial,"İpotekaya xitam verilən hallar genişlənir.Metbuat.az xəbər verir ki, bu, Milli Məclisin bu gün keçirilən iclasında müzakirəyə çıxarılan ""İpoteka haqqında"" qanuna təklif edilən dəyişiklikdə əksini tapıb.Layihəyə əsasən, ipoteka saxlayan tələbdən və ya ipotekadan imtina etdikdə ipotekaya xitam veriləcək.Qanun layihəsi səsverməyə çıxarılaraq birinci oxunuşda qəbul edilib."
12,Bu ölkədə 6 bal gücündə zəlzələ oldu,Dünya,"Yunanıstanda 6 bal gücündə zəlzələ olub.Metbuat.az bildirir ki, bu barədə Avropa Aralıq dənizi Seysmoloji Mərkəzi məlumat yayıb. Məlumata görə, ölkənin cənubunda səhər saat 09:12-də baş verən təkanlar bölgədə hiss edilib.Dağıntı və tələfat barədə məlumat verilməyib. Hazırda qurumlar ölkə sahillərində potensial sunami riskini analiz edirlər."
13,Bu quruma yeni səlahiyyət verildi - RƏSMİ,Ölkə,"Naxçıvan Muxtar Respublikasının Ali Məclisinə yeni hüquq verilir.Metbuat.az bildirir ki, bu, Milli Məclisin bu gün keçirilən onlyan iclasında müzakirəyə çıxarılan “Media haqqında” qanuna təklif edilən dəyişiklikdə əksini tapıb.Layihəyə əsasən, Naxçıvan Muxtar Respublikasının Ali Məclisi çap mediası subyektinin təsisçisi ola biləcək.Qeyd edilib ki, ""Media haqqında"" qanunda dəyişiklik Naxçıvan Muxtar Respublikası Ali Məclisinin ""Şərq qapısı qəzetinin təsisçisi statusunun qanunvericilikdə təsbit edilməsi və qəzetin fəaliyyətinin təmin olunmasının hüquqi əsasının yaradılması ilə əlaqədar hazırlanıb.Qanun layihəsi səsverməyə çıxarılaraq birinci oxunuşda qəbul edilib."
14,Füzulidə daha 35 ailəyə mənzillərinin açarları təqdim olundu,Ölkə,"Bu gün növbəti köç karvanı ilə Füzuliyə çatan ailələrə yeni mənzillərinin açarları təqdim olunub.Metbuat.az xəbər verir ki, 35 ailə olmaqla, 138 nəfər Füzuli sakini doğma yurduna qovuşub.Yeni köçən ailələrə ANAMA-nın əməkdaşları tərəfindən mina və partlamamış silah-sursatların təhlükəsi barədə ətraflı məlumat verilib. Naməlum əşyalar və cisimlərdən uzaq durmaları və belə hallarla qarşılaşdıqları zaman müvafiq qurumlara xəbər vermələri tövsiyə olunub.Açarların təqdim edilməsi mərasimində Ağdam, Füzuli və Xocavənd rayonlarında Azərbaycan Respublikası Prezidentinin xüsusi nümayəndəliyinin əməkdaşı Eldar Seyidov, Qaçqınların və Məcburi Köçkünlərin İşləri üzrə Dövlət Komitəsinin əməkdaşı Tural Qasımov və digər şəxslər iştirak ediblər.Ailələr sevinc hissi ilə mənzilllərinin açarlarını təhvil alaraq, yeni evlərində məskunlaşıblar.Bununla da Füzuli şəhərində 666 ailə olmaqla, 2517 nəfərin daimi məskunlaşması təmin edilib.Qarşıdakı günlərdə Füzuli şəhərinə ailələrin köçürülməsi davam edəcək."
15,Bunu edənləri 1000 manat cərimə gözləyir - YENİ QANUN,Sosial,"İnzibati xəta haqqında iş üzrə icraat zamanı aparılmış foto və ya video çəkiliş, yaxud səsyazma materiallarını media subyektinə təqdim edənlər cərimələnəcək.Metbuat.az xəbər verir ki, bu, Milli Məclisin bu gün keçirilən iclasında müzakirəyə çıxarılan İnzibati Xətalar Məcəlləsinə təklif edilən dəyişiklikdə əksini tapıb.Layihəyə əsasən, inzibati xəta haqqında iş üzrə icraat zamanı foto və ya video çəkiliş, yaxud səsyazma aparılıbsa, barəsində inzibati icraat aparılan şəxsin və zərər çəkmiş şəxsin razılığı olmadan həmin foto və ya video çəkiliş, yaxud səsyazma materiallarının media subyektinə təqdim olunmasına görə vəzifəli şəxslər min manatdan min beş yüz manatadək məbləğdə cərimə ediləcək.Qanun layihəsi səsverməyə çıxarılaraq birinci oxunuşda qəbul edilib."
16,Bu tələbələr təhsil haqqından azad edilə bilər,Elm və Təhsil,"Azərbaycan dövlətinin şəhid ailələrinin, qazilərin problemlərinin həlli istiqamətində atdığı növbəti addım bu gün müzakirə olunan “Təhsil haqqında” qanuna təklif edilən dəyişiklikdir.Metbuat.az xəbər verir ki, bunu Milli Məclisin bu gün keçirilən iclasında deputat Sabir Rüstəmxanlı deyib.Deputat bildirib ki, Azərbaycan sərhədlərindən kənarda yaşayan soydaşlarımızın da problemlərini düşünməliyik:“Azərbaycanda güneydən gələn xeyli tələbə təhsil alır, təhsil haqqının miqdarına görə təhsillərini yarımçıq qoyanlar var. Güneydən gələnlərin də təhsil haqqından azad olunmasını təklif edirəm. Vaxtilə müxtəlif ölkələrə sürgün olunmuş, repressiya edilmiş vətəndaşlarımız var ki, onların övladları da Azərbaycana gələrək təhsil ala bilmir. Bu, prinsipial məsələdir, həll olunmalıdır. Türkiyədə digər türk dövlətlərindən gələn tələbələrə güzəştlər edilir. Bizim bütün türk dövlətlərindən gələn tələbələrə güzəşt tətbiq etməyimizə imkan olmaz, amma tək-tək buna başlamalıyıq. O zaman inteqrasiya prosesi sürətlənəcək”."
17,Qətərli dəb dizayneri Amal Ameen beynəlxalq seçimlərin qalibi oldu - FOTO,Ölkə,"Qətərli dizayner, moda ikonu, Amal Ameen zəngin ənənələrlə müasir estetikanı bir araya gətirən işgüzar xanımdır. Uşaqlıqdan Amalın incəsənətə olan həvəsi onu Qətərdəki nüfuzlu Virciniya Universitetinə ali təhsil almağa sövq edir. Təhsilini başa vurduqdan sonra o dizayn şirkəti təsis edib və fəaliyyətə başlayır.Loqo tərtibi, brendinq və korporativ dizaynla məşğul olan şirkət onun bədii vizyonunun formalaşmasında ilk addım idi.2006-cı ildə Asiya Oyunlarında Amal Ameenin şirkəti ən böyük İslam sərgisində iştirak edir və İslam Muzeyi tikmək üçün seçilir. Bu fəaliyyəti ilə beynəlxalq medianın diqqətini cəlb edən gənc işgüzar xanım tapşırığın öhdəsindən məharətlə gəlir.Çoxillik təcrübə, bilik və bacarıqlarından yola çıxan işgüzar xanım qrafik, interyer və moda dizaynı kimi dövrün tələbi olan üç tendensiyanı bir araya gətirərək “Triple Trend Design” evini təsis edir. O, reklam və dizayn xidmətlərini Qətərdən dünyaya uğurla təqdim etməklə dövrün nəbzini tutan reformatordur. Amal Ameen bu gün beynəlxalq dizayn səhnəsində özgüvənli qadın simvoludur.Amal Ameenin qurucusu olduğu çoxsaylı nüfuzlu biznes layihələrindən biri olan “La Boutique Blanche” unikal multibrend mağazasıdır. İşgüzar xanım və motivasiyon natiq kimi o, cəmiyyətin müxtəlif təbəqələrindan olan qadınlara xitab edir. Ondan ilham alan gənc nəsil dizaynerlər bu seqmentdə geniş potensialı görüb onun açdığı cığırla getməyə başladılar.Karyerası boyunca Amal Ameen uğurlu işgüzar xanım kimi dəfələrlə beynəlxalq müakfatlarla təltif olunub.Amal Ameen, 19 Mart 2024-cü il tarixində beynəlxalq “The Globe Gala” layihəsində ilin “The Well-known Businesswoman of The Year” nominasiyasına layiq görülmüşdü."
18,Bu halda kişilər pensiyaya 5 il tez çıxacaq - YENİ QANUN,Sosial,"Kişilərin tələb olunan şərtlər daxilində 5 il erkən pensiya hüququ tanınacaq.Metbuat.az xəbər verir ki, bu barədə məsələ Milli Məclisin bu gün keçirilən iclasında müzakirə edilən “Əmək pensiyaları haqqında” qanuna dəyişiklik layihəsində əksini tapıb.Layihəyə əsasən, kişilərə münasibətdə qadın vəfat etdiyi və uşağın kişinin himayəsində olduğu və növbəti ailə qurduğu halda da kişilərin tələb olunan şərtlər daxilində 5 il erkən pensiya hüququ tanınacaq.Qeyd edək ki, “Əmək pensiyaları haqqında” Qanunun 7-ci maddəsinə əsasən, pensiya yaşına çatmış şəxsin fərdi hesabın sığorta hissəsində qeydə alınmış pensiya kapitalı əmək pensiyasının minimum məbləğindən az olmayan pensiya təminatına imkan verdikdə sığorta stajından asılı olmayaraq, bu pensiya təminatına imkan vermədikdə isə azı 25 il sığorta stajı olduqda (2017-ci il iyulun 1-dək yaşa görə əmək pensiyası təyin edilmiş şəxslər istisna olmaqla) yaşa görə əmək pensiyası hüququ vardır.Bu Qanunun 7-ci maddəsində nəzərdə tutulmuş kişilərin yaş həddi 2017-ci il iyulun 1-dən başlayaraq 2021-ci il iyulun 1-dək, qadınların yaş həddi 2017-ci il iyulun 1-dən başlayaraq 2027-ci il iyulun 1-dək hər il 6 ay artırılaraq aşağıdakı qaydada müəyyənləşdirilir:Dövr Kişilər üzrə pensiya yaşı Qadınlar üzrə pensiya yaşı1 iyul 2017 – 30 iyun 2018 63 il 6 ay 60 il 6 ay
1 iyul 2018 – 30 iyun 2019 64 il 61 il
1 iyul 2019 – 30 iyun 2020 64 il 6 ay 61 il 6 ay
1 iyul 2020 – 30 iyun 2021 65 il 62 il
1 iyul 2021 – 30 iyun 2022 65 il 62 il 6 ay
1 iyul 2022 – 30 iyun 2023 65 il 63 il
1 iyul 2023 – 30 iyun 2024 65 il 63 il 6 ay
1 iyul 2024 – 30 iyun 2025 65 il 64 il
1 iyul 2025 – 30 iyun 2026 65 il 64 il 6 ay
1 iyul 2026 və sonra 65 il 65 ilYaşa görə əmək pensiyası buna hüququ olan şəxsin müraciəti əsasında ömürlük təyin edilir. Həmin pensiyanın sığorta hissəsinin məbləği sığortaolunanın fərdi hesabının sığorta hissəsində yaşa görə əmək pensiyasının təyin olunduğu tarixə qeydə alınmış (“Əmək pensiyaları haqqında” Qanunun 27-ci maddəsinə uyğun olaraq sığortaolunanın fərdi hesabının sığorta hissəsində qeydə alınan pensiya kapitalı da daxil olmaqla) pensiya sığorta kapitalının (PSK) gözlənilən pensiya ödənişi müddəti aylarının sayına nisbəti kimi (SH=PSK/T) müəyyən edilir.Müzakirələrdən sonra dəyişiklik səsverməyə qoyularaq birinci oxunuşda qəbul edilib."
19,Bu şəxslərin maaşına edilən əlavələr 3 dəfə ARTIRILDI,Sosial,"Vergi orqanlarının vəzifəli şəxslərinə xüsusi rütbələr üzrə müəyyən edilən maaşlar artırılır.Metbuat.az bildirir ki, bu, Milli Məclisin bu gün keçirilən iclasında müzakirəyə çıxarılan Dövlət vergi orqanlarında xidmət haqqında Əsasnaməyə təklif edilən dəyişiklikdə əksini tapıb.Beləliklə, həqiqi dövlət vergi xidməti müşaviri xüsusi rütbəsi üzrə müəyyən edilən maaş 60 manatdan 200 manata, 1-ci dərəcəli dövlət vergi xidməti müşaviri xüsusi rütbəsi üzrə müəyyən edilən maaş 54 manatdan 180 manata, 2-ci dərəcəli dövlət vergi xidməti müşaviri xüsusi rütbəsi üzrə müəyyən edilən maaş 51 manatdan 160 manata, 3-cü dərəcəli dövlət vergi xidməti müşaviri (3-cü dərəcəli dövlət ədliyyə müşaviri) xüsusi rütbəsi üzrə müəyyən edilən maaş 48 manatdan 145 manata, baş vergi xidməti müşaviri (baş ədliyyə müşaviri) xüsusi rütbəsi üzrə müəyyən edilən maaş 45 manatdan 130 manata, vergi xidməti müşaviri (ədliyyə müşaviri) xüsusi rütbəsi üzrə müəyyən edilən maaş 42 manatdan 115 manata, kiçik vergi xidməti müşaviri (kiçik ədliyyə müşaviri) xüsusi rütbəsi üzrə müəyyən edilən maaş 39 manatdan 100 manata,1-ci dərəcəli müfəttiş (1-ci dərəcəli hüquqşünas) xüsusi rütbəsi üzrə müəyyən edilən maaş 36 manatdan 80 manata, 2-ci dərəcəli müfəttiş (2-ci dərəcəli hüquqşünas) xüsusi rütbəsi üzrə müəyyən edilən maaş 33 manatdan 65 manata, 3-cü dərəcəli müfəttiş (3-cü dərəcəli hüquqşünas) xüsusi rütbəsi üzrə müəyyən edilən maaş 30 manatdan 55 manata qaldırılır.Qanun layihəsi səsverməyə çıxarılaraq birinci oxunuşda qəbul edilib."
20,Azərbaycanda polislərə bu güzəşt edilə bilər,Ölkə,"Parlamentdə xidməti mənzillərdə yaşayan polislərə güzəşt təklif olunub.Metbuat.az xəbər verir ki, belə təkliflə Milli Məclisin bu gün keçirilən iclasında deputat Azər Badamov çıxış edib.Deputat bildirib ki, Birinci və İkinci Qarabağ müharibəsi zamanı polisimiz əsil fədakarlıq nümayiş etdirib. İkinci Qarabağ müharibəsində polisimiz arxa cəbhədə öz xidməti vəzifəsini fədakarcasına davam etdirsə də, Birinci Qarabağ müharibəsinin başlandığı ilk gündən əlinə silah alaraq ön cəbhədə düşmənlə vuruşaraq əsil qəhrəmanlıq göstərib: “Birinci Qarabağ müharibəsində qəhrəmancasına döyüşmüş polis veteranlarımızın bir hissəsi bu gün də şərəflə xidmətlərini davam etdirirlər. Bu gün xidmətini davam etdirən veteran polislərimizin mənzillə təmin olunmayanların bir hissəsi xidməti evlərdə yaşayırlar. Amma müvafiq qanuna görə xidmət müddətini başa çatanda, yəni təqaüdə çıxanda onlar xidməti evlərini təhvil verməlidirlər. Bu da uzun illər sədaqətlə xidmət edən və mənzili olmayan polis ailələrini çətinliklə qarşılaşdırır. Veteran polislər xidmət müddəti başa çatandan mənzillə təmin olunana qədər xidməti mənzillərdə yaşamaqlarına davam etdirilməsinə imkan verilən bir dəyişikliyi müvafiq qanunda edilməsinin mümkünlüyünə baxılmasını xahiş edirlər""."
21,Yalnız bu qadınlar pensiyaya tez çıxacaq - RƏSMİ,Sosial,"Yalnız valideynlərini itirmiş və ya valideyn himayəsindən məhrum olmuş uşağı övladlığa götürüb səkkiz yaşınadək tərbiyyə edən həmin kateqoriyadan olan qadınların, eləcə də əlilliyi müəyyən edilmiş uşağı olan şəxslərin erkən pensiya hüququ yaranacaq.Metbuat.az xəbər verir ki, bu barədə məsələ Milli Məclisin bu gün keçirilən iclasında müzakirə edilən “Əmək pensiyaları haqqında” qanuna dəyişiklik layihəsində əksini tapıb.Layihəyə əsasən, həqiqətən övladlığa və qəyyumluğa götürülməyə ehtiyacı olan, analoji dövlət müəssisələrində yerləşdirilmiş uşaqların ailə qayğısı ilə əhatə olunmasını stimullaşdıracaq, habelə bu alətdən sui-istifadə imkanını aradan qaldıracaqdır.Belə ki, Qanunun 8.1-ci maddəsinin qüvvədə olan redaksiyasına əsasən qadınlar öz uşaqlarından əlavə uşaqları övladlığa və (və ya) qəyyumluğa götürüb səkkiz yaşınadək tərbiyyə etdikdə və bu uşaqların sayı qadının öz uşaqları ilə birlikdə 5 və ya daha çox olduqda həmin şəxslər çoxuşaqlı ana kimi 5 il erkən pensiya hüququ əldə edirlər. Bu hal isə sui-istifadə hallarının artmasına səbəb ola bilər. Belə ki, qadınların 3 və ya 4 uşağı varsa, yaxın qohumlarının və digər şəxslərin uşaqlarını (hansı ki anası və ya atası və ya hər ikisi sağ olan) övladlığa götürərək 5 uşaq sayının tamamlanması nəticəsində pensiya hüququ əldə edə bilərlər.Müzakirələrdən sonra dəyişiklik səsverməyə qoyularaq birinci oxunuşda qəbul edilib."
22,Təhsil haqqı dövlət hesabına ödəniləcək şəxslərin əhatə dairəsi genişləndirilir,Elm və Təhsil,"Təhsil müəssisələrində ödənişli əsaslarla təhsil aldıqları müddətdə təhsil haqqı dövlət büdcəsinin vəsaiti hesabına ödəniləcək şəxslərin əhatə dairəsi genişləndirilir.Metbuat.az xəbər verir ki, bu, Milli Məclisin bu gün keçirilən iclasında müzakirəyə çıxarılan “Təhsil haqqında” qanuna təklif edilən dəyişiklikdə əksini tapıb.Layihəyə əsasən, özəl ali, orta ixtisas və peşə təhsili müəssisələrində şəhid ailəsinin üzvlərinin, peşə təhsili müəssisələrində ""Müharibə veteranı"" adı almış şəxslərin, özəl peşə təhsili müəssisələrində isə əlilliyi olan şəxslərin, 20 yaşına çatmamış və orqanizmin funksiyalarının 81-100 faiz pozulmasına görə əlilliyi müəyyən edilmiş valideyni olan, aylıq gəliri yaşayış minimumundan aşağı olan şəxslərin ödənişli əsaslarla təhsil aldıqları müddətdə təhsil xərclərinin dövlət büdcəsinin vəsaiti hesabına ödənilməsi təklif edilir.Qanun layihəsi səsverməyə çıxarılaraq birinci oxunuşda qəbul edilib."
23,Nobel mükafatlı alimə Bakıda vəzifə verildi,Elm və Təhsil,"Nobel Mükafatı Laureatı, professor Məhəmməd Yunus Azərbaycan Dövlət İqtisad Universitetində rektorun müşaviri təyin edilib.Metbuat.az xəbər verir ki, bu barədə UNEC rektoru Ədalət Muradov paylaşım edib. O bildirib ki, Muhammad Yunus UNEC rektoruna müraciət edib:""Müraciətində professor Məhəmməd Yunus UNEC Rektorunun sosial biznes məsələləri üzrə müşaviri kimi UNEC missiyasına töhfə vermək istəyini bildirir. Müraciətini nəzərə alaraq Nobel Mükafatı Laureatı, professor Məhəmməd Yunusu bu gün UNEC Rektorunun müşaviri təyin etdim"".Ədalət Muradov UNEC-ə göstərdiyi etimad və dəstəyə görə Nobel Mükafatı Laureatı, professor Məhəmməd Yunusa öz adından və UNEC kollektivi adından təşəkkürünü bildirib.Qeyd edək ki, Nobel Sülh Mükafatı laureatı Məhəmməd Yunus 1940-cı ildə anadan olub. Banqladeşli professor ilk dəfə olaraq 2016-cı ildə ölkəmizdə olub."
24,Sabah isti hava davam edəcək? - PROQNOZ,Ölkə,"Martın 30-na gözlənilən hava proqnozu açıqlanıb.Milli Hidrometeorologiya Xidmətindən Metbuat.az-a verilən məlumata görə, Bakıda və Abşeron yarımadasında hava şəraitinin dəyişkən buludlu olacağı, arabir tutulacağı, əsasən yağmursuz keçəcəyi gözlənilir. Lakin axşam bəzi yerlərdə arabir yağış yağacağı, gecəyə doğru ayrı-ayrı yerlərdə qısamüddətli intensivləşəcəyi, şimşək çaxacağı ehtimalı var. Gecə və səhər bəzi yerlərdə duman olacaq. Səhər arabir güclənən cənub-qərb küləyi axşam şimal-qərb küləyi ilə əvəz olunacaq.Havanın temperaturu gecə 5-10° isti, gündüz 13-18° isti olacaq. Atmosfer təzyiqi 763 mm civə sütunundan 766 mm civə sütununa yüksələcək. Nisbi rütubət gecə 75-85%, gündüz 55-65 % olacaq.Azərbaycanın rayonlarında havanın əsasən yağmursuz keçəcəyi, lakin səhər şimal və qərb rayonlarından başlayaraq bəzi yerlərdə arabir yağıntılı olacağı, dağlıq ərazilərdə qar yağacağı gözlənilir. Ayrı-ayrı yerlərdə şimşək çaxacağı, dolu düşəcəyi, axşama doğru yağıntıların intensivləşəcəyi ehtimalı var. Qərb küləyi bəzi yerlərdə arabir güclənəcək. Bəzi yerlərdə arabir duman olacaq.Havanın temperaturu gecə 4-9° isti, gündüz 20-25° isti, dağlarda gecə 3° şaxtadan 2°-dək isti, gündüz 5-10° isti olacaq."
25,Bu tələblərin pozulmasına görə cərimələr və inzibati həbs müddəti artırılır,Ölkə,"Dini ekstremizm əleyhinə aparılan xüsusi əməliyyat zonasının hüquqi rejiminin tələblərinin pozulmasına görə cərimələr və inzibati həbs müddəti artırılır.Metbuat.az xəbər verir ki, bu barədə məsələ Milli Məclisin bu gün keçirilən iclasında müzakirə edilən İnzibati Xətalar Məcəlləsinə təklif edilən dəyişiklikdə əksini tapıb.Layihəyə əsasən, dini ekstremizm əleyhinə xüsusi əməliyyatın aparılma zonasında tərkibində narkotik və ya psixotrop maddələr olan dərman vasitələrinin dövriyyəsinin məhdudlaşdırılmasının pozulmasına görə fiziki şəxslər iki yüz manatdan üç yüz manatadək miqdarda (hazırda əlli manatdan səksən manatadək) cərimə edilir və ya işin halları və pozuntu törədənin şəxsiyyəti nəzərə alınmaqla, bu tədbirlərin tətbiqi kifayət hesab edilmədikdə, bir ayadək müddətə (hazırda 15 gün) inzibati həbs tətbiq olunur, vəzifəli şəxslər dörd yüz əlli manatdan yeddi yüz manatadək (hazırda dörd yüz əlli manatdan altı yüz manatadək) miqdarda, hüquqi şəxslər iki min manatdan üç min manatadək (hazırda iki min manatdan üç min manatadək) miqdarda cərimə ediləcək.Müzakirələrdən sonra dəyişiklik səsverməyə qoyularaq üçüncü oxunuşda qəbul edilib."
26,Məşhur blogerdən Rəşad Dağlının oğluna jest - FOTO,Şou,"Hazırda həbsdə olan tanınmış meyxanaçı Rəşad Dağlının oğlu Yusifə ""TikTok""da canlı yayım zamanı dəyərli hədiyyələr göndərilib.Metbuat.az bildirir ki, ona hədiyyə göndərənlər arasında Rusiyada yaşayan tanınmış azərbaycanlı bloger Hüseyn Həsənov da olub. O, meyxanaçının oğluna ""Ferrari"" hədiyyəsi göndərib.Qeyd edək ki, bundan öncə bloger Hüseyn Həsənov Yusiflə görüşmüşdü."
27,Elektroenergetika və bərpa olunan enerji sahəsində Texniki Komitə yaradıldı,Ölkə,"“Elektroenergetika və bərpaolunan enerji” standartlaşdırılması üzrə yeni Texniki Komitə (AZSTAND/TK 46) yaradılıb, əsasnaməsi və strukturu təsdiq edilib.Metbuat.az xəbər verir ki, Texniki Komitə elektrik enerjisi bazarında rəqabət mühitinin formalaşdırılması, elektroenergetika subyektlərinin səmərəli fəaliyyətinin təmin edilməsi, elektrik enerjisi istehsalında bərpaolunan enerji mənbələrindən istifadənin stimullaşdırılması, enerji resurslarından səmərəli istifadə və enerji effektivliyinin təmin edilməsi kimi sahələrdə normativ sənədlər bazasının yaradılmasında maraqlı tərəflərin iştirakını təmin etmək məqsədi daşıyır.Antiinhisar və İstehlak Bazarına Nəzarət Dövlət Xidmətinin tabeliyində olan Azərbaycan Standartlaşdırma İnstitutu tərəfindən təsis edilmiş Texniki Komitəyə sədrlik və katibliyin fəaliyyətinin təşkili Azərbaycan Respublikasının Energetika Nazirliyi tərəfindən həyata keçirilir."
28,Nazirlikdən ictimai-iaşə obyektlərinin sahiblərinə XƏBƏRDARLIQ,Ölkə,"Ölkə ərazisində fəaliyyət göstərən restoran və ictimai-iaşə obyektlərində Dövlət Ekoloji Təhlükəsizlik Xidmətinin əməkdaşları tərəfindən keçirilən monitorinqlər zamanı havaya normadan artıq tullantı atıldığı müəyyən olunub.Metbuat.az xəbər verir ki, bu barədə Ekologiya və Təbii Sərvətlər Nazirliyindən məlumat verilib. Dövlət Ekoloji Təhlükəsizlik Xidmətinin rəisi Hikmət Əlizadə bildirib ki, bir sıra ictimai-iaşə obyektlərində təmizləyici qurğuların quraşdırılmasına baxmayaraq, onlara vaxtaşırı xidmət göstərilmir, filtrlər dəyişdirilmir, buna görə də havaya normadan artıq tullantı atılır.“Restoran və ictimai-iaşə obyektlərinin sahiblərinə çağırış edirik ki, Ramazan ayında toyların olmamasını bir imkan kimi dəyərləndirərək, obyektlərindəki təmizləyici qurğuların texniki göstəricilərinin normalara uyğunluğunu təmin etsinlər, havaya normadan artıq tullantı atılmasına yol verməsinlər”.Xidmət rəisi əks halda qanun pozucularına Azərbaycan Respublikasının İnzibati Xətalar Məcəlləsinə əsasən qanunamüvafiq tədbirlər görüləcəyini bildirib."
29,Hərbi hissədə komanda-qərargah təlimi keçirilib - FOTO,Hərbi,"Müdafiə nazirinin 2024-cü il üçün təsdiq etdiyi hazırlıq planına uyğun olaraq, “N” hərbi hissəsində komanda-qərargah təlimi keçirilib.Metbuat.az xəbər verir ki, bu barədə Müdafiə Nazirliyindən (MN) məlumat verilib.Bildirilib ki, plana uyğun olaraq təlimə cəlb olunan bölmələr müxtəlif dərəcəli döyüşə hazırolma vəziyyətinə gətirilib, ehtiyat və təyinat rayonlarına çıxarılaraq idarəetmə orqanlarının ərazidə açılması və maskalanması təmin olunub.Təlimdə tapşırıqların icrası ilə bağlı fəaliyyətlər xəritə üzərində dəqiqləşdirilib, yaranmış taktiki şəraitə uyğun olaraq qəbul edilmiş qərarlara dair məruzələr dinlənilib.
Bölmələrin müxtəlif döyüşə hazırolma vəziyyətlərinə gətirilməsi zamanı komandirlərin idarəetmə qabiliyyətinin və çevik qərar qəbuletmə bacarıqlarının artırılması, eləcə də qərargahların fəaliyyətinin və bölmələr arasında qarşılıqlı əlaqənin daha da təkmilləşdirilməsi məqsədilə keçirilən komanda-qərargah təlimində qarşıya qoyulmuş tapşırıqlar müvəffəqiyyətlə yerinə yetirilib."
30,"""Fənərbağça"" Türkiyə liqasından çıxır? - AÇIQLAMA",İdman,"""Liqadan çəkilmək deyə bir şey yoxdur"".Metbuat.az bildirir ki, bunu Türkiyə Futbol Federasiyasının fəxri prezidenti Şenes Erzik ""Milliyət""ə açıqlamasında deyib. ""Fənərbağça"" prezidenti Ali Koçun təşkil etdiyi iftara qatılan Erzik bildirib ki, tədbirdə danışanlar prezidentin təklifinə dəstək versə də, liqadan çəkilməməyin tərəfdarıdırlar:""Qənaətim budur ki, 2 apreldə keçiriləcək növbədənkənar konqresdə hər kəs gələcək və səsvermədə lazımi üstünlük təmin ediləcək. Liqadan çəkilmək deyə bir şey yoxdur, orada çıxış edənlərin hamısı Ali Koça dəstək verdi, amma çəkilməməyin tərəfdarıdırlar. Doğrusu da budur""."
31,Su təchizatı və kanalizasiya sisteminə qoşulmanın qayda və şərtləri dəyişəcək,Ölkə,"Azərbaycan parlamenti “Su təchizatı və tullantı suları haqqında” Qanunda dəyişiklik edilməsi barədə qanun layihəsini üçüncü oxunuşda təsdiqləyib.Metbuat.az xəbər verir ki, qanun layihəsi parlamentin martın 29-da keçirilən plenar iclasının gündəliyinə daxil edilib.Sənəd Dünya Bankı Qrupunun ""Əlverişli Biznes Mühiti"" layihəsinin ""Kommunal xidmətlərə (su təchizatı şəbəkəsinə) qoşulma"" indikatoru ilə bağlı müvafiq sahədə təkmilləşmələrin həyata keçirilməsinə dair 2022-2023-cü illər üzrə Yol Xəritəsi""nə uyğun olaraq, habelə tikinti obyektlərinin su təchizatı və tullantı sularının axıdılması sisteminə qoşulması qaydasının, eyni zamanda, qoşulma xəttinə görə ödəniş məbləğinin təsdiq edilməsi və Nazirlər Kabinetinin “Su təchizatı və tullantı sularının axıdılması sisteminə qoşulması üçün texniki şərtlərin verilməsi və qoşulması qaydalarının təsdiq edilməsi haqqında” 2014-cü il 13 avqust tarixli 275 nömrəli qərarının ləğv edilməsi barədə Nazirlər Kabinetinin qərar layihəsinin qəbul edilməsi məqsədilə hazırlanıb.Layihədə tikinti obyektlərinin su təchizatı və tullantı sularının axıdılması sisteminə qoşulması qaydalarında müvafiq anlayışlardan istifadə edilməsi zərurəti ilə bağlı “Su təchizatı və tullantı suları haqqında” Qanunun 1-ci maddəsinə qoşulma nöqtəsi, fiziki qoşulma, qoşulma müqaviləsi, qoşulma xidmətinə görə ödəniş, tikinti obyektlərinin su təchizatı və tullantı sularının axıdılması sistemlərinə texnoloji qoşulması, texniki şərtlər, məişət abonenti anlayışlarının əlavə edilməsi təklif olunur.Bununla yanaşı, Qanunun 23-cü maddəsinin 1-ci, 4-cü və 5-ci hissələrində müvafiq dəyişikliklərin edilməsi, 24-cü maddənin 2-ci hissəsinin yeni redaksiyada verilməsi, Tikinti obyektlərinin su təchizatı sisteminə qoşulması başlığı altında yeni 24-1-ci maddənin əlavə edilməsi, 25-ci maddənin 1-ci və 2-ci hissələrində dəyişikliklər edilərək yeni redaksiyada verilməsi, 3-cü və 4-cü hissələrin əlavə edilməsi və 60-cı maddənin 1-ci və 5-ci hissələrinə dəyişiklik edilməsi təklif olunur.Qanun layihəsinə əsasən, tikinti obyektlərinin su təchizatı sisteminə qoşulmasının hüquqi əsasları bu sahədə qabaqcıl beynəlxalq təcrübəyə uyğun olaraq təkmilləşdiriləcək. Təklif olunan qoşulma qaydaları mövcud istehlakçıların hüquqlarının qorunması və keyfiyyətli su təchizatı xidmətinin göstərilməsi üçün sistemin fəaliyyətinin dayanıqlığının artırılmasını və yüksəldilməsini özündə ehtiva edir. Bununla yanaşı, sənəddə sahibkarlıq subyektlərinin su təchizatı və kanalizasiya sisteminə qoşulmasının daha da optimallaşdırılması, vətəndaşlar və digər istehlakçılarla xidmət qurumlarının münasibətlərində şəffaflığın artırılması, həmçinin tariflərin və qoşulma tələblərinin şəffaflığının təmin edilməsi, təklif olunan qoşulma qaydalarının qoşulma ilə bağlı münasibətlərin tikintiyə icazə, eləcə də tikintinin istismarına icazə çərçivəsində tənzimlənməsi nəzərdə tutulur. Qanun qəbul edildikdən sonra su təchizatı və kanalizasiya sisteminə qoşulmanın qayda və şərtlərini müəyyən edən müvafiq qaydalar da yenilənəcək."
32,Şagirdlərin yerdəyişmə prosesi bu tarixdə dayandırılacaq,Elm və Təhsil,"Məktəbəhazırlıq qruplarında , 4-cü və 6-cı siniflərdə şagirdlərin yerdəyişmə prosesi dayandırılacaq. Aprelin 3-ü saat 17:00-da ümumi təhsil müəssisələrində fəaliyyət göstərən məktəbəhazırlıq qruplarında təhsil alan uşaqların yerdəyişməsi prosesi dayandırılacaq.Metbuat.az xəbər verir ki, bu barədə Məktəbəqədər və Ümumi Təhsil üzrə Dövlət Agentliyindən məlumat verilib.Bildirilib ki, eyni zamanda 18 və 19 may tarixlərində ölkə üzrə IV və VI siniflərdə təhsilalanların nailiyyətlərinin qiymətləndirilməsi məqsədilə monitorinqlər təşkil ediləcək.Monitorinqə hazırlıq prosesi zamanı şagird yerdəyişməsi hallarının olmaması üçün aprelin 15-i saat 17:00-dan IV və VI siniflər üzrə də şagirdlərin yerdəyişməsi dayandırılacaq.Qeyd edək ki, uşaqların yerdəyişməsi prosesi www.sy.edu.az portalı vasitəsilə həyata keçirilir. Şagird yerdəyişməsinin elektronlaşdırılması bu prosesdə məktəb və valideyn arasında olan məsafənin azaldılmasına və valideynin təhsil müəssisəsi ilə təmasının daha şəffaf şəkildə təşkilinə xidmət edir."
33,Qızılın qiyməti artdı,İqtisadiyyat,"Nyu-Yorkun COMEX əmtəə birjasında qızılın bir troya unsiyasının qiyməti 1,16% artaraq 2 238,4 ABŞ dollarına bərabər olub.Metbuat.az xəbər verir ki, COMEX-də gümüşün bir unsiyasının qiyməti isə 0,66% artaraq 24,92 ABŞ dollarına bərabər olub."
34,Baş Prokurorluq vətəndaşlara müraciət etdi,Ölkə,"Baş Prokurorluq bələdiyyə torpaqlarının mülkiyyətə verilmə qaydaları ilə bağlı vətəndaşlara müraciət edib.Metbuat.az xəbər verir ki, müraciətdə deyilir:""Bələdiyyə torpaqları ümumi istifadəyə, habelə daimi və ya müvəqqəti istifadəyə verilir.Bələdiyyə torpaqları üzərində icarə hüquqları və icarə haqqı yalnız açıq torpaq hərracları və ya müsabiqələri vasitəsilə əldə edilə bilər və icarə müqaviləsində təsbit olunur.Hərraca (müsabiqəyə) çıxarılan dövlət və ya bələdiyyə mülkiyyətində olan torpaqların icarə haqqının ilkin qiyməti (qiyməti) onların təyinatından, sahəsindən, coğrafi yerləşməsindən və keyfiyyətindən asılı olaraq müvafiq icra hakimiyyəti orqanı tərəfindən təsdiq edilmiş normativlər əsasında müəyyənləşdirilir. Həmin sənədlərdə torpağın normativ qiyməti, torpaq vergisi, habelə tələb və təklif nəzərə alınmalıdır.Bələdiyyələrin ehtiyat fondunun kənd təsərrüfatı təyinatlı torpaqları yalnız məqsədli təyinatı üzrə qanunvericilikdə nəzərdə tutulmuş qaydalara əməl edilməklə icarəyə verilir.Belə ki, bələdiyyələrin ehtiyat fondundan yaşayış məntəqələrinin perspektiv inkişafı üçün ayrılan torpaqlar hüquqi və fiziki şəxslərin icarəsinə yalnız qısa müddətə verilir.Bələdiyyə torpaqları mənfəət əldə etmək məqsədilə fəaliyyət göstərən hüquqi və fiziki şəxslərə icarə əsasında verilir.Ümumi istifadədə olan bələdiyyə torpaqlarının bütövlükdə icarəyə verilməsinə yol verilmir.Ümumi istifadədə olan bələdiyyə torpaqlarında yerləşən meydan, küçə, keçid, yol kənarı, sahil, park, meşə-park, xiyaban, çimərlik və əhalinin ictimai tələbatının ödənilməsinə xidmət edən digər yerlərdə sahibkarlıq fəaliyyətini həyata keçirmək məqsədilə ticarət, məişət, ictimai-iaşə, əyləncə, idman obyektlərinin və digər zəruri tikililərin müvəqqəti quraşdırılması üçün sahələr hüquqi və fiziki şəxslərin icarəsinə bələdiyyələr tərəfindən yalnız qısa müddətə verilir (xüsusi mülkiyyətə verilə bilməz).Bələdiyyələrin mülkiyyətində olan yaşayış məntəqələrinin yaxınlığında ümumi örüş sahələri ödənişsiz və müddətsiz olaraq məntəqə əhalisinin heyvanlarının yemlənməsi üçün istifadə olunur""."
35,"""Crocus""da yaralananların sayı artdı",Dünya,"""️Crocus City Hall""da törədilən terror aktı nəticəsində yaralananların sayı 382 nəfərə çatıb.Metbuat.az xəbər verir ki, bu barədə TASS agentliyi məlumat yayıb.Onların əksəriyyətinə ambulator yardım göstərilib.Qeyd edək ki, “Crocus City Hall” konsert zalında martın 22-də terror aktı törədilib.Seyranə Quliyeva / Metbuat.az"
36,Bu qaydaların pozulmasına görə cərimə müəyyən edilir,Ölkə,"Sosial xarakterli fövqəladə mühit rejiminin tətbiqi zamanı davranış qaydalarına riayət edilməməsinə görə yeni cərimələr tətbiq ediləcək.Metbuat.az xəbər verir ki, bu barədə məsələ Milli Məclisin bu gün keçirilən iclasında müzakirə edilən İnzibati Xətalar Məcəlləsinə təklif edilən dəyişiklikdə əksini tapıb.Layihəyə əsasən, Sosial xarakterli fövqəladə mühit rejiminin tətbiqi zamanı davranış qaydalarına riayət edilməməsinə görə fiziki şəxslər yüz manatdan iki yüz manatadək məbləğdə, vəzifəli şəxslər üç yüz manatdan altı yüz manatadək məbləğdə cərimə ediləcək yaxud işin hallarına görə, xətanı törədənin şəxsiyyəti nəzərə alınmaqla, bir ayadək müddətə inzibati həbs tətbiq olunacaq, hüquqi şəxslər min manatdan min beş yüz manatadək məbləğdə cərimə ediləcək.Müzakirələrdən sonra dəyişiklik səsverməyə qoyularaq üçüncü oxunuşda qəbul edilib."
37,Prokurorluq da valideynlik hüququndan məhrum edə biləcək,Ölkə,"Milli Məclis Mülki Prosessual Məcəllədə, Ailə Məcəlləsində və “Məişət zorakılığının qarşısının alınması haqqında” Qanunda dəyişiklik edilməsi barədə qanun layihəsini üçüncü oxunuşda təsdiq edib.Metbuat.az xəbər verir ki, qanun layihəsi parlamentin martın 29-da keçirilən plenar iclasının gündəliyinə daxil edilib.Layihə uşaq hüquqlarının müdafiəsinin dövlət təminatı istiqamətində qanunvericiliyin təkmilləşdirilməsi məqsədilə hazırlanıb. Bir çox hallarda yetkinlik yaşına çatmayanların hüquqlarını müdafiə edən orqan qismində Baş Prokurorluq tərəfindən azyaşlıların həyatı üçün təhlükə yaradan valideynlərin valideynlik hüquqlarının məhdudlaşdırılması barədə çoxsaylı iddialar qaldırılsa da, məhkəmələr tərəfindən Prokurorluğun qeyd edilən iddianı qaldırmağa subyektiv hüququ olmaması əsası ilə iddialar təmin edilmir. Bu baxımdan Ailə Məcəlləsinə təqdim olunan dəyişikliklər valideynlərin valideynlik hüquqlarının məhdudlaşdırılması və valideynlik hüquqlarından məhrum edilməsi barədə iddia qaldırmaq hüququ olan şəxslər sırasına Prokurorluq orqanlarının da əlavə edilməsini özündə ehtiva edir.Layihədə uzunmüddətli mühafizə orderinin verilməsinə dair xüsusi icraatı tənzimləyən normaların olması zərurətini nəzərə alaraq, Mülki Prosessual Məcəllədə müvafiq dəyişikliklərin edilməsi təklif olunur.Bununla yanaşı, ""Azərbaycan Respublikasında məişət zorakılığı ilə mübarizəyə dair 2020-2023-cü illər üçün Milli Fəaliyyət Planı""nın müvafiq bəndinə əsasən məişət zorakılığından zərər çəkmiş şəxslərin səmərəli məhkəmə müdafiəsinin əsasını təşkil edən maddi hüquq normalarının tətbiqi zəruri prosessual normaların mövcudluğunu tələb etdiyindən ""Məişət zorakılığının qarşısının alınması haqqında"" Qanunda dəyişiklik olunması nəzərdə tutulur."
38,"""Xiaomi""nin ilk elektrikli avtomobili bu qiymətə olacaq - FOTO",Avtomobil,"Çinin ağıllı telefon istehsalçısı ""Xiaomi"" yeni sport elektrikli avtomobili təqdim edib. Bununla da, şirkət hazırda rəqabətin yüksəliş dövrünü yaşadığı elektrikli avtomobil bazarına girmiş olub.Metbuat.az xarici mediaya istinadən xəbər verir ki, ""Xiaomi"" SEO-su və qurucusu Lei Jun təqdimatda Standart ""SU7"" modelinin 29 min dollara satılacağını deyib. Pro və Maksimum modellər isə müvafiq olaraq 34 min və 41 min dollara təklif ediləcək.Lei Jun təqdimatda xüsusi olaraq standart ""SU7"" modelinin ""Tesla""nın ""Model 3""ndən 4 min dollar ucuz olduğunu vurğulayıb. Qeyd edək ki, ""Tesla""nın sözügedən modeli Çində 34 min dollara satılır. O deyib ki, ""SU7"" modeli bu ilin sonuna qədər Çinin 39 şəhərində 211 mağazada satışa çıxarılacaq.Eyni zamanda ""Xiaomi"" rəhbəri bildirib ki, ""Porsche""nin ""Taycan"" və ""Panamera"" modelləri ilə müqayisə edilən ""SU7"" bir çox xüsusiyyətləri ilə ""Tesla"" və ""Porsche""ni qabağlayır.Təqdimatdan sonra artıq ""SU7"" üçün sifarişlərin alınmasına başlanıldığı açıqlanıb. İlk 27 dəqiqədə 50 min sifariş alındığı bildirilir. Standart və Maksimum modellərin təslimi aprelin sonunda, Pro modellərin təslimi isə may ayının sonunda başlayacaq."
39,Hakim vəzifəsinə namizədlər üçün 30 yaş tələbi ləğv edilir,Ölkə,"Hakim vəzifəsinə namizədlər üçün 30 yaş tələbi ləğv edilir.Metbuat.az xəbər verir ki, bu, Milli Məclisin bu gün keçirilən iclasında müzakirəyə çıxarılan “Məhkəmələr və hakimlər haqqında” qanuna təklif edilən dəyişiklikdə əksini tapıb.Layihəyə əsasən, Azərbaycan Respublikası Konstitusiyasının 126-cı maddəsinin birinci hissəsinə uyğun olaraq seçkilərdə iştirak etmək hüququna malik olan, ali hüquq təhsilli, hüquqşünas ixtisası üzrə 5 ildən artıq işləyən Azərbaycan Respublikası vətəndaşları hakim ola biləcəklər.Qeyd edək ki, qüvvədə olan qanuna əsasən, yaşı 30-dan aşağı olmayan, seçkilərdə iştirak etmək hüququna malik olan, ali hüquq təhsilli, hüquqşünas ixtisası üzrə 5 ildən artıq işləyən Azərbaycan Respublikası vətəndaşları hakim ola bilərlər.Dəyişikliyin 2024-cü il iyunun 1-dən qüvvəyə minməsi təklif olunur.Layihə səsverməyə çıxarılaraq üçüncü oxunuşda qəbul edilib."
40,AzTV Arayikin müsahibəsini niyə vermədi? - AÇIQLAMA,Ölkə,"Azərbaycan Televiziyası (AzTV) martın 28-də Qarabağdakı keçmiş separatçı qurumun başçısı, hazırda Bakıda həbsxanada olan Arayik Harutyunyandan aldığı müsahibəni yayımlamalı idi. Lakin AzTV bir müddət əvvəl vəd etdiyi müsahibəni ötən axşam efirə vermədi.Metbuat.az modern.az-a istinadən xəbər verir ki, sosial şəbəkələrdə bəzi şəxslər telekanalı tamaşaçıları aldatmaqda qınayıb.Bununla bağlı sayt AzTV ilə əlaqə saxlayıb.Telekanalın mətbuat katibi Rüfət Seyidov açıqlamasında bildirib ki, əvvəlcə sözügedən müsahibənin martın 28-də yayımlanacağı anons edilsə də, sonradan həmin məlumat AzTV-nin sosial şəbəkə hesablarından silinib:“Müsahibənin efirə getməsi tək bizdən asılı məsələ deyil. “Müsahibənin indi verilməsi nə qədər doğrudur” sualı ilə üzləşmişdik. Dünən biz müsahibənin axşam yayımlanacağı ilə bağlı anons da vermədik. Doğrudur, martın əvvəlində anons yaymışdıq. Daha sonra gördük ki, müsahibənin verilməsilə bağlı bəzi dəqiqləşmələrə ehtiyac var. Ona görə də həmin anonsları bütün sosial şəbəkə hesablarımızdan sildik ki, tamaşaçılarda çaşqınlıq yaranmasın.Dünən saytlarda və sosial şəbəkələrdə yayılan informasiyalar isə həmin martın əvvəlində gedən və silinmiş anonsa istinad idi. Sanki vətəndaşlarda asossiasiya yaranmışdı ki, martın 28-də müsahibə mütləq efirə gedəcək”.Bununla belə, Rüfət Seyidov müsahibənin efirə veriləcəyini də söyləyib:“Müsahibə mütləq gedəcək. Lakin vaxt məlum deyil. Zaman bəlli olan kimi müsahibənin efirə gedəcəyi gün barədə məlumat verəcəyik”."
41,Milli Məclisin iclasında 21 məsələ müzakirə olunur,Siyasət,"Bu gün Milli Məclisin növbəti iclası keçirilir.Metbuat.az xəbər verir ki, iclasın gündəliyinə 21 məsələ daxildir.Bunlar aşağıdakılardır:1. “Azərbaycan Respublikasının İnsan hüquqları üzrə müvəkkili (ombudsman) haqqında” və “Normativ hüquqi aktlar haqqında” Azərbaycan Respublikasının Konstitusiya qanunlarında dəyişiklik edilməsi barədə Azərbaycan Respublikası Konstitusiya qanununun layihəsi (ikinci oxunuş).2. “Media haqqında” Azərbaycan Respublikasının 2021-ci il 30 dekabr tarixli 471-VIQ nömrəli Qanununun icrası ilə əlaqədar Azərbaycan Respublikasının bəzi qanunlarında dəyişiklik edilməsi barədə Azərbaycan Respublikası qanununun layihəsi (ikinci oxunuş).3. Azərbaycan Respublikasının Mülki Prosessual Məcəlləsində, Azərbaycan Respublikasının Ailə Məcəlləsində və “Məişət zorakılığının qarşısının alınması haqqında” Azərbaycan Respublikasının Qanununda dəyişiklik edilməsi barədə Azərbaycan Respublikası qanununun layihəsi (üçüncü oxunuş).4. Azərbaycan Respublikasının 1994-cü il 8 fevral 782 nömrəli Qanunu ilə təsdiq edilmiş “Azərbaycan Respublikasının Konsul Nizamnaməsi”ndə dəyişiklik edilməsi haqqında Azərbaycan Respublikası qanununun layihəsi (üçüncü oxunuş).5. “Su təchizatı və tullantı suları haqqında” Azərbaycan Respublikasının Qanununda dəyişiklik edilməsi barədə Azərbaycan Respublikası qanununun layihəsi (üçüncü oxunuş).6. Azərbaycan Respublikasının Mülki Prosessual Məcəlləsində dəyişiklik edilməsi haqqında Azərbaycan Respublikası qanununun layihəsi (üçüncü oxunuş).7. Azərbaycan Respublikasının Cinayət-Prosessual Məcəlləsində dəyişiklik edilməsi haqqında Azərbaycan Respublikası qanununun layihəsi (üçüncü oxunuş).8. “Məhkəmələr və hakimlər haqqında” Azərbaycan Respublikasının Qanununda dəyişiklik edilməsi barədə Azərbaycan Respublikası qanununun layihəsi (üçüncü oxunuş).9. Azərbaycan Respublikasının İnzibati Xətalar Məcəlləsində dəyişiklik edilməsi haqqında Azərbaycan Respublikası qanununun layihəsi (üçüncü oxunuş).10. “Fövqəladə vəziyyət haqqında” Azərbaycan Respublikasının Qanununda dəyişiklik edilməsi barədə Azərbaycan Respublikasının 2023-cü il 24 fevral tarixli 824-VIQD nömrəli Qanununun icrası ilə əlaqədar Azərbaycan Respublikasının bəzi qanunlarında dəyişiklik edilməsi haqqında Azərbaycan Respublikası qanununun layihəsi.11. “Bələdiyyələrin birgə fəaliyyəti, birləşməsi, ayrılması və ləğv edilməsi haqqında” Azərbaycan Respublikasının Qanununda dəyişiklik edilməsi barədə Azərbaycan Respublikası qanununun layihəsi (ikinci oxunuş).12. “Bələdiyyələrin statusu haqqında” Azərbaycan Respublikasının Qanununda dəyişiklik edilməsi barədə Azərbaycan Respublikası qanununun layihəsi (ikinci oxunuş).13. “Dövlət əmlakının özəlləşdirilməsi haqqında” Azərbaycan Respublikasının Qanununda dəyişiklik edilməsi barədə Azərbaycan Respublikası qanununun layihəsi (ikinci oxunuş).14. “Təhsil haqqında” Azərbaycan Respublikasının Qanununda dəyişiklik edilməsi barədə Azərbaycan Respublikası qanununun layihəsi (birinci oxunuş).
15. “Şəhid adının əbədiləşdirilməsi və şəhid ailələrinə edilən güzəştlər haqqında”, “Çernobıl qəzasının ləğvində iştirak etmiş və həmin qəza nəticəsində zərər çəkmiş vətəndaşların statusu və sosial müdafiəsi haqqında”, “Veteranlar haqqında”, “Qaçqınların və məcburi köçkünlərin (ölkə daxilində köçürülmüş şəxslərin) statusu haqqında”, “Valideynlərini itirmiş və valideyn himayəsindən məhrum olmuş uşaqların sosial müdafiəsi haqqında”, “Peşə təhsili haqqında” və “Əlilliyi olan şəxslərin hüquqları haqqında” Azərbaycan Respublikasının qanunlarında dəyişiklik edilməsi barədə Azərbaycan Respublikası qanununun layihəsi (birinci oxunuş).
16. Azərbaycan Respublikasının 2001-ci il 12 iyun tarixli 141-IIQ nömrəli Qanunu ilə təsdiq edilmiş “Dövlət vergi orqanlarında xidmət haqqında Əsasnamə”də dəyişiklik edilməsi barədə Azərbaycan Respublikası qanununun layihəsi (birinci oxunuş).17. “Əmək pensiyaları haqqında” Azərbaycan Respublikasının Qanununda dəyişiklik edilməsi barədə Azərbaycan Respublikası qanununun layihəsi (birinci oxunuş).18. Azərbaycan Respublikasının İnzibati Xətalar Məcəlləsində dəyişiklik edilməsi haqqında Azərbaycan Respublikası qanununun layihəsi (birinci oxunuş).19. Azərbaycan Respublikasının Vergi Məcəlləsində, “Sosial sığorta haqqında”, “Gömrük tarifi haqqında” və “Reklam haqqında” Azərbaycan Respublikasının qanunlarında dəyişiklik edilməsi barədə Azərbaycan Respublikası qanununun layihəsi (birinci oxunuş).20. Azərbaycan Respublikasının Mülki Məcəlləsində və “İpoteka haqqında”, Azərbaycan Respublikasının Qanununda dəyişiklik edilməsi barədə Azərbaycan Respublikası qanununun layihəsi (birinci oxunuş).21. “Media haqqında” Azərbaycan Respublikasının Qanununda dəyişiklik edilməsi barədə Azərbaycan Respublikası qanununun layihəsi (birinci oxunuş)."
42,"""Sumqayıt"" - ""Araz-Naxçıvan"" matçının təyinatları açıqlandı",İdman,"Azərbaycan Premyer Liqasının XXVIII turunda ""Sumqayıt"" və ""Araz-Naxçıvan"" arasında keçiriləcək matçın təyinatları açıqlanıb.Metbuat.az xəbər verir ki, qarşılaşmanı Kamranbəy Rəhimovun başçılıq etdiyi hakimlər briqadası idarə edəcək.Azərbaycan Premyer Liqası
XXVIII tur
31 mart18:00. “Sumqayıt” – “Araz-Naxçıvan”
Hakimlər: Kamranbəy Rəhimov, Şirmamed Mamedov, Zöhrab Abbasov, Əli Əliyev.
Hakim-inspektor: Barış Şimşək.
AFFA nümayəndəsi: Elgiz Abasov.
Mehdi Hüseynzadə adına Sumqayıt şəhər stadionuQeyd edək ki, Peşəkar Futbol Liqası 28-ci turun qalan 4 oyununa təyinatları martın 28-də açıqlamışdı."
43,"100 milyonluq transfer - ""Barselona"" müdafiə ""sütunu""nu satır",İdman,"""Bavariya"" ""Barselona""nın müdafiəçisi Ronald Araujo üçün fantastik təklif irəli sürüb.Metbuat.az xəbər verir ki, ""Bavariya"" futbolçu üçün 100 milyon avro ödəməyə hazır olduğunu bildirib. “Marca” qəzətinin məlumatına görə, rəsmi təklif olmasa da, “Bavariya” tərəfi 100 milyon avro ödəyə biləcəyini “Barselona”ya bildirib. Bundan əvvəl, ""Barselona""nın Araujo üçün 100 milyon avrodan aşağı qiymətə razılıq verməyəcəyi barədə xəbərlər dərc edilmişdi.Qeyd edək ki, bu transfer reallaşsa Ronald Araujo ən baha qiymətə transfer edilən müdafiəçi olacaq."
44,“Prius”lar bir gecədə kəskin ucuzlaşdı - Yeni qiymət,Gündəm,"“Satışa çıxarılan “Prius”ların sayı bir gecədə 3 dəfə artıb. Paytaxt ərazisində fəaliyyət göstərən taksilərin əksəriyyətinin ""Prius"" olması bəlli məsələdir. Yeni qərarla istehsal ili 2006-2007-ci illər olan həmin avtomobillər taksi kimi fəaliyyət göstərə bilməyəcək. Ona görə də, əlində belə maşını olanlar tezbazar satmağa çalışır”.Metbuat.az xəbər verir ki, bunu “Operativ Media”ya açıqlamasında avtomobil bazarı üzrə ekspert Elnur Sərdarlı deyib.Ekspertin sözlərinə görə, bu qərar gözlənilən idi. Lakin taksi parkı olan şəxslər düşünürdü ki, hansısa formada fəaliyyət göstərəcəklər. İndi isə vəziyyət dəyişib.“Taksi fəaliyyəti ilə bağlı tələblərin sərtləşdirilməsi ölkənin taksi parkında olan vəziyyəti dəyişib. Paytaxt Bakıda olan taksi minik vasitələrinin əksəriyyəti yeni tələblərə uyğun deyil. Nazirlər Kabinetinin taksilərin rəngi ilə bağlı yeni tələbi və il məhdudiyyəti ilə bağlı qərarın iyul ayında başlaması bir çox taksi sürücüsün çıxılmaz vəziyyətdə qoyub. Xüsusilə biznesmenlər bir neçə ucuz avtomobil alaraq gündəlik icarəyə verirdilər. Sürücülər 18 saat işləsə belə də, qazanc əsas sahibkarın idi. Ən çox istifadə olunan isə ""Toyota Prius""lar idi. Qiyməti ucuz və ekonom olan bu maşınlar Bakıda heç də yaxşı tanınmırdı. Çünki qəzaların çoxu bu maşınların iştirakı ilə olurdu. İndi isə böyük əksəriyyəti satışa çıxarılıb”.Ekspert deyir ki, qarşıdakı günlərdə satışa çıxarılan köhnə avtomobillərin sayı yenə artacaq. Bu isə qiymətlərin ucuzlaşmasına səbəb ola bilər.“Qərar elan olunan anda elan saytlarında 2006 və 2007-ci il istehsalı olan 343 maşın var idi. İndi isə 1084 ədəd “Prius” satışa çıxarılıb. Bu həftə ərzində bu say artacaq. Həftəsonu avtomobil bazarlarında da taksidə ən çox istifadə olunan köhnə maşınların satışa çıxarılması gözlənir. Qiymətlər indidən ucuzlaşıb. Bu maşınlar 12 500-14 500 manata satışa çıxarılırdı. İndi 10 min manata satılır. Hətta toplu halda satanlar da var. Əksər taksipark sahibi hamısını birdən satışa çıxarır. Düşünürəm ki, bu digər avtomobillərin də qiymətinə təsir edəcək”."
45,Mətbuat Şurası İdrak Camalbəylinin vəfatı ilə bağlı məlumat yaydı,Ölkə,"Mətbuat Şurası Ukraynada yaşayan azərbaycanlı jurnalist İdrak Camalbəylinin vəfatı ilə bağlı məlumat yayıb.Metbuat.az xəbər verir ki, bu barədə Şuradan məlumat verilib.Azərbaycan Mətbuat Şurası Ukraynada vəfat etmiş azərbaycanlı jurnalist İdrak Camalbəylinin ailə üzvlərinə, əzizlərinə və yaxınlarına dərin hüznlə başsağlığı verir.1976-cı ildə Bakıda anadan olmuş İ.Camalbəyli 2003-cü ildən jurnalistikada olub. “Bakı xəbər” və “Ölkə” qəzetlərində, ANSPress.az və Missiya.az informasiya portallarında çalışıb. Ömrünün son illərini keçirdiyi Ukraynada Azərbaycan və xarici media orqanları üçün xəbərlər hazırlayıb. Ölkədə müharibə başlayan gündən indiyədək ən qaynar nöqtələrdən reportajlar yayımlayıb.Allah jurnalist həmkarımıza rəhmət eləsin!"" - Şuranın məlumatında qeyd edilib."
46,Üç evdən oğurluq edən keçmiş məhkum tutuldu,Hadisə,"Bakıda üç evdən oğurluq edən keçmiş məhkum tutulub.Metbuat.az xəbər verir ki, bu barədə Daxili İşlər Nazirliyi məlumat yayıb.Bildirilib ki, Suraxanı Rayon Polis İdarəsi 33-cü Polis Bölməsi əməkdaşlarının keçirdikləri tədbirlərlə Zığ qəsəbəsi ərazisində müxtəlf vaxtlarda 3 evdən oğurluq etməkdə şübhəli bilinən, əvvəllər də oğurluq və narkotiklərlə əlaqəli cinayətlərə görə məhkum olunmuş Mürvət Əhədov müəyyən olunaraq saxlanılıb.Ondan marixuana da aşkar olunaraq götürülüb.Faktla bağlı araşdırma aparılır."
47,Ombudsmandan 31 Mart – Azərbaycanlıların Soyqırımı Günü ilə bağlı BƏYANAT,Siyasət,"31 Mart – Azərbaycanlıların Soyqırımı Günü ilə əlaqədar Ombudsman bəyanat yayıb.Metbuat.az xəbər verir ki, bəyanatda deyilir:""Tarix boyu soydaşlarımız Ermənistan tərəfindən dəfələrlə məqsədyönlü şəkildə etnik təmizləməyə, soyqırımına və deportasiyalara məruz qalmışlar.Xalqımıza qarşı həyata keçirilmiş ən dəhşətli soyqırımı hadisələrindən biri 1918-ci ilin mart-aprel aylarında törədilmiş və bu qanlı hadisə Azərbaycan tarixinə 31 Mart soyqırımı kimi yazılmışdır.Soyqırımı hadisələrində Şamaxı qəzasının 110 kəndi, Qarabağın 150-dən çox kəndi, Zəngəzur qəzasının 115 kəndi, Qars vilayətinin 98 kəndi, Quba qəzasının 167 kəndi yandırılaraq talan edilmiş, əhalisi amansızlıqla qətlə yetirilmişdir. Bu kəndlərdən 35-i yer üzündən silinmişdir. Qədim Azərbaycan torpağı olan İrəvan şəhərində və onun ətrafında 199 kənd dağıdılmış, 132 min azərbaycanlı öldürülmüşdür.Təkcə Quba qəzasında 16 min nəfərə yaxın insan öldürülmüşdür. 2007-ci ildə Quba şəhərində tikinti məqsədilə aparılan qazıntılar zamanı aşkar edilmiş kütləvi məzarlıqdakı insan qalıqlarında onların fiziki zorakılığa məruz qalmaları ilə bağlı çoxsaylı faktların olması ermənilər tərəfindən 1918-ci ildə xalqımıza qarşı törədilmiş soyqırımı faktını və qeyri-insani əməlləri əyani şəkildə təsdiqləyir.Qeyd etmək lazımdır ki, 31 Mart soyqırımı da daxil olmaqla, tarixin müxtəlif dövrlərində azərbaycanlılara qarşı törədilmiş soyqırımı cinayətləri zaman keçdikcə faktlarla sübuta yetirilir. Bir müddət əvvəl Xocavənd rayonunun Edilli kəndində, Ağdam və Şuşa şəhərlərində, həmçinin Xocalıda və işğaldan azad olunmuş digər torpaqlarımızda kütləvi məzarlıqlarda müxtəlif formada işgəncələrə məruz qalaraq qətlə yetirilmiş insanların qalıqlarının aşkarlanması da buna nümunə olaraq göstərilə bilər.Soyqırımı cinayətlərinin əsasında azərbaycanlılara qarşı əsrlər boyu davam edən kəskin nifrət siyasəti və əsassız ərazi iddiaları dayanırdı. Bu iddialar ötən əsrin sonlarında daha da kəskinləşmiş, nəticədə yüz minlərlə soydaşlarımız indiki Ermənistan ərazilərindən deportasiyaya məruz qalmış, həmçinin beynəlxalq səviyyədə tanınmış Azərbaycan torpaqlarının iyirmi faizi bu ölkə tərəfindən işğal olunmuşdur.2020-ci il sentyabrın 27-də başlanan və 44 gün davam edən Vətən müharibəsi, həmçinin 2023-cü ilin sentyabrında həyata keçirilmiş lokal xarakterli antiterror əməliyyatları nəticəsində Ermənistanın otuz ilə yaxın müddətdə işğal altında saxladığı Azərbaycan torpaqları azad olunaraq ölkəmizin ərazi bütövlüyü və suverenliyi tam bərpa edilmiş, tarixi ədalət bərqərar olmuşdur.Ötən əsrin əvvəllərində erməni millətçilərin azərbaycanlılara qarşı törətdikləri amansız soyqırımı hadisələri barədə həqiqətlərin dünyaya çatdırılması və bu məsələyə siyasi-hüquqi qiymətin verilməsi xalqımızın Ümummilli Lideri Heydər Əliyevin hakimiyyətə qayıdışından sonra mümkün olmuşdur.Ulu Öndər Heydər Əliyevin “Azərbaycanlıların soyqırımı haqqında” 1998-ci il 26 mart tarixli Fərmanı ilə 31 Mart Azərbaycanlıların Soyqırımı Günü elan edilmiş, soyqırımı aktlarına siyasi-hüquqi qiymət verilməsi məqsədilə müvafiq tədqiqatların aparılmasına, həqiqətlərin üzə çıxarılması istiqamətində səylərin artırılmasına təkan verilmişdir.Təəssüflər olsun ki, tarix boyu etnik zəmində soydaşlarımıza qarşı xüsusi qəddarlıqla törədilmiş soyqırımı hadisələrinə beynəlxalq miqyasda hələ də ədalətli mövqe bildirilməmişdir.Dünya ictimaiyyəti və beynəlxalq təşkilatlar 1918-ci ildə azərbaycanlılara qarşı törədilmiş bu dəhşətli cinayəti beynəlxalq səviyyədə soyqırımı aktı kimi tanımalı, gələcəkdə bu kimi hadisələrin təkrarlanmaması məqsədilə tarix boyu soydaşlarımıza qarşı həyata keçirilmiş cinayətlərə biganə qalmamalıdır."
48,Dünya çempionumuzun məhkəməsi - Yeni faktlar ÜZƏ ÇIXDI,Ölkə,"""Mənə vəzifəli şəxsin köməyi ilə 185 min dollar ziyan vurub”.Metbuat.az ""Qafqazinfo”ya istinadən xəbər verir ki, kikboksinq üzrə üçqat dünya çempionu, Əməkdar idman ustası Elman Mirzəyevin həbs edilməsi ilə nəticələnən cinayət işi haqda bəzi məqamlar üzə çıxıb. Dələduzluqda ittiham edilən tanınmış idmançının həmin əməlləri tək törətmədiyi iddia edilir.Belə ki, cinayət işi üzrə zərərçəkmiş şəxs olan Bakının Binəqədi rayon sakini Allahverən Ağayev bildirib ki, E.Mirzəyev ona məxsus olan bahalı avtomobili vəzifəli tanışının köməyi ilə özgəninkiləşdirib.Şikayətçinin sözlərinə görə, ölkədə olmadığı müddətdə E.Mirzəyev həmin şəxslə əlbir olaraq qeyri-qanuni şəkildə, yəni etibarnamə olmadan 90-ON-364 nömrə nişanlı ""Range Rover” markalı avtomobili 18.01.2021-ci il tarixdə saxta yolla başqa şəxsə satıb və ona 185 000 dollar ziyan vurulub: ""Mən başıma gələnlərlə bağlı Nərimanov Rayon Polis İdarəsinə və rayon prokurorluğuna şikayət etdim və bir müddət sonra Cinayət Məcəlləsinin 178.3.2-ci (Külli miqdarda dələduzluq) maddəsi ilə iş açıldı, Mirzəyev Elman Qurbanxan oğlu həbs edildi. Hazırda Nərimanov RPİ-nin İstintaq şöbəsində cinayət işinin istintaqı bitmək üzrədir. Məlum oldu ki, mən 2021-ci ildə mən Ukraynada olduğum zaman Elman Mirzəyev mənə məxsus olan avtomobili işlədiyi ""Auto Gallery” avtosalonundan qeyri-qanuni şəkildə götürüb və məndən heç bir icazə almadan, etibarnamə belə olmadan maşını həmin şəxslə əlbir olaraq saxta yolla satıblar”.A.Ağayev başlanmış cinayət işi üzrə Elman Mirzəyevlə yanaşı, ona məxsus avtomobilinin rəsmiləşdirilməsində vasitəçilik etmiş həmin şəxsin də məsuliyyətə cəlb edilməsini xahiş edib.A.Ağayevin vəkili Vasif İsrafilov da açıqlamasında bildirib ki, məsələ ilə bağlı Baş Prokurorluğun və DİN-in rəhbərliyinə müraciətlər edilib. Hazırda bu istiqamətdə istintaq tədbirləri davam etdirilir.Məsələ ilə bağlı DİN-in Mətbuat xidmətinin əməkdaşı İbrahim Əmiraslanlı bildirib ki, vətəndaş müraciəti əsasında qəbul edilib, dinlənilib, hazırda aidiyyəti üzrə araşdırmalar davam etdirilir: ""Araşdırmaların nəticəsindən asılı olaraq mübahisə predmeti olan avtomobilin hansı formada digər şəxsin adına keçirilməsi aydınlaşdırılacaq”.Mövzu ilə bağlı Baş Prokurorluğun Mətbuat xidmətindən sorğumuza cavab olaraq bildirilib ki, A.Ağayevin şikayəti əsasında açılmış cinayət işi üzrə araşdırmalar davam etdirilir: ""Elman Mirzəyevin Cinayət Məcəlləsinin 178.3.2-ci (dələduzluq, külli miqdarda ziyan vurmaqla törədildikdə) maddəsi ilə təqsirləndirilməsinə dair cinayət işi üzrə hazırda istintaq Nərimanov Rayon Polis İdarəsinin İstintaq şöbəsində davam etdirilir.İbtidai araşdırmaya prosessual rəhbərliyi həyata keçirən prokuror tərəfindən qeyd olunan cinayət işi üzrə obyektiv və hərtərəfli istintaqın aparılması təmin edilməklə cinayətlərin törədilməsində iştirakı etmiş şəxs(lər)in əməllərinə, o cümlədən zərərçəkmiş şəxs Allahverən Ağayevin müraciətlərində qeyd etdiyi hallara hüquqi qiymətin verilməsi təmin ediləcək”."
49,Tezliklə ABŞ və Avropada müharibə başlaya bilər - Zelenski,Dünya,"Ukrayna prezidenti Volodomir Zelenski çox yaxında ABŞ və Avropada müharibənin başlaya biləcəyini bildirib.Metbuat.az xəbər verir ki, bu sözləri Zelenski “CBS News”a müsahibəsində deyib. Onun sözlərinə görə, Avropa İttifaqı (Aİ) Rusiya ilə hərbi münaqişəyə girərsə, o zaman Amerika əsgərləri bütün Avropanı müdafiə etməli olacaq, çünki ABŞ NATO-nun üzvüdür.Ukrayna prezidenti bildirib ki, ABŞ və Avropada hələ müharibə yoxdur, lakin çox yaxında bu müharibə başlaya bilər və o zaman Rusiya raketləri o istiqamətdə uçacaq.Seyranə Quliyeva / Metbuat.az"
